### **Monument**
anno | 2006  
luogo |Peacock Visual Arts di Aberdeen, Scozia <br>
autore | Caleb Larsen  <br>
articoli |  <br>
progetti simili |




### Cos'è
Monument è un'installazione che mostra in tempo reale il numero di morti lasciando cadere per ciascuna vittima di omicidio una pallina da soft air, equivalente ad un proiettile di pistola.

### Come funziona
Ogni minuto, un algoritmo analizza gli articoli provenienti da 4500 fonti giornalistiche in lingua inglese, pubblicate in tutto il mondo. Per ciascun omicidio trovato, l'algoritmo determina il numero dei morti e invia un input al meccanismo a soffitto che lascia cadere una pallina gialla, equivalente ad una persona uccisa. La stanza dell’installazione, inizialmente vuota, si riempie fino a creare una densa massa di palline. L’installazione è attiva per circa tre o quattro mesi e mensilmente lascia cadere 20.000 palline.


### Cosa significa
Questa installazione ha l’intento di provocare una forte reazione e riflessione in coloro che la guardano. Apparentemente l’osservatore non coglie la relazione fra una pallina e il suo significato, né tanto meno la frequenza con cui il meccanismo ne lascia cadere una. Ciò fa sì che ogni osservatore speri di assistere alla caduta di una pallina, così da vedere la macchina in funzione, questo significa che è indotto inconsapevolmente a sperare in un nuovo omicidio. La scelta di non rivelare esplicitamente questa relazione porta a riflettere sull’indifferenza della società rispetto alle notizie di cronaca nera, spesso divulgate e fruite con scarsa empatia. Anche la scelta di utilizzare le palline da soft air, leggere ed innocue, simboleggia la stessa leggerezza a cui è associata l’ennesima notizia di omicidio e l’uccisione di una persona.

### Cosa succederebbe se
L’installazione seleziona le vittime di omicidio senza far alcun tipo di distinzione o classificazione. Mettendo in relazione questa tipologia di dato con altri dati, si potrebbero delineare pattern significativi. Cosa succederebbe se le palline indicassero, attraverso un parametro evidente come materiale o grandezza, la provenienza geografica della notizia o il movente dell’omicidio?

**close reading**
### **the flow towards Europe**
anno | 2015
luogo |Peacock Visual Arts di Aberdeen, Scozia
autore | [Lucify]()
articoli | <br>
progetti simili |

### Cos'è
Una mappa interattiva relativa ai flussi migratori verso l'Europa dei richiedenti asilo nel periodo 2012-2017.

### Come funziona
Il dataset del progetto utilizza dati forniti da un report mensile dell'United Nations High Commission for Refugee Agency, relativi ai rifugiati in Europa. Muovendo il mouse è possibile vedere il punto di partenza ed arrivo del flusso migratorio, composto da un insieme di linee ognuna delle quali rappresenta 25 persone. È possibile isolare ciascuna nazione (in viola le nazioni di provenienza, in verde le nazioni che accolgono i migranti) ed analizzare il fenomeno. Una timeline regolabile in velocità permette di e seguire la durata del viaggio e comparare i dati nel tempo.

### Cosa significa
La visualizzazione vuole rendere visibile la scala della crisi dei richiedenti asilo e narrare la storia che si nasconde dietro ciascun numero. L’osservatore è spinto a riflettere circa l’entità della crisi e le ragioni del fenomeno, ma anche ad aumentare la propria consapevolezza rispetto a quanto effettivamente conosce. La velocità con cui è possibile fruire delle informazioni aiuta l’osservatore a comprendere in pochi secondi dati difficilmente reperibili e consultabili. In quanto visione oggettiva del fenomeno, il progetto si pone come pretesto per un confronto costruttivo sulla questione.

### Cosa succederebbe se
La mappa mostra il punto di partenza e di arrivo gruppi da 25 persone, ma potrebbe mostrare i dati ad un maggiore livello di profondità. Ad esempio cosa succederebbe se la visualizzazione mostrasse i dati relativi a coloro che non sono riusciti a raggiungere la loro destinazione, o se riuscisse a ricostruire il percorso di ogni viaggio, fatto di interruzioni e domande respinte?

### **immaterials: light painting WiFi**
anno | 2012  
luogo | Grunerlokka, Oslo (Norvegia)<br>
autore | Timo Arnall e Voyoslo Studio <br>
articoli | <br>
progetti simili |



### Cos'è
È uno studio sulla visualizzazione dell'intensità del segnale WiFi attraverso la tecnica fotografica del light painting realizzatosi nella città di Oslo.

### Come funziona
Lo studio prevede l’uso di aste ricoperte da strisce di led. Essi, connessi ad una scheda di rete collegata ad un computer, indicano accendendosi e spegnendosi la potenza del WiFi rilevato. Muovendo l’asta nello spazio i led reagiscono all’intensità del segnale e, attraverso la tecnica fotografica del light painting, è possibile catturarne il comportamento.


### Cosa significa
Il progetto intende esaltare la forza della rete utilizzando un linguaggio visivo che ne sfrutta le potenzialità. Inoltre vuole rendere visibile ciò che, seppur invisibile ai nostri occhi, usiamo quotidianamente, ponendo l’accento sull’inconsapevolezza con cui fruiamo di certi strumenti. La scelta di unire qualcosa di immateriale come la luce alla fisicità dello spazio cittadino rafforza ulteriormente il messaggio del progetto.

### Cosa succederebbe se
Cosa succederebbe se il segnale fosse rappresentato attraverso il suono anzichè la luce? Cosa succederebbe se l'installazione visualizzasse le interazioni che avvengono attraverso la rete?

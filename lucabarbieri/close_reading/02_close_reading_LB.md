# Immaterials: light painting WiFi #  
**anno — 2012**  
**design — Timo Arnall, Jørn Knutsen and Einar Sneve Martinussen**   
**place — Oslo**       

![Immaterials: light painting WiFi](https://i.imgur.com/3TnZPdm.png)

### what’s — ###
Il progetto è una ricerca su come contestualizzare le reti WiFi. Il risultato è una produzione video che è una visualizzazione di dati in tempo e spazio in realtime. La città quindi non è soltanto ciò che è visibile ma lo è nell’insieme dei suoi prodotti immateriali, come i dati, il tempo, le onde radiofoniche. Come affermano i creatori: “The city is filled with an invisible landscape of networks that is becoming an interwoven part of daily life.” [+](http://voyoslo.com/projects/immaterials-wifi-light-painting/)


### how does it work — ###
Per rappresentare fisicamente la potenza del segnale WiFi di un preciso spazio è stata utilizzata una barra a led di 4 metri di altezza che mediante un microcontrollore si illuminava seguendo la misurazione della potenza del segnale. Le riprese a lunga esposizione hanno reso un effetto di recinto, descrivendo il paesaggio fisico. La luce viene emessa con delle pulsazioni in modo che quando viene spostata l’effetto è la creazione di linee tratteggiate anziché solide.

### what does it mean — ###
Il recinto che viene disegnato dalla luce, quasi come fosse un campo di forza alieno, una zona illuminata da un neon per delimitarne la sicurezza, ci fa riflettere su come siamo immersi in un ambiente di cui ne percepiamo soltanto una piccola parte.
L’impronta che l’uomo lascia sulla terra spesso è un qualcosa che è di difficile comprensione e questo progetto ne rivela una parte rendendola visibile. Un altra lettura è che la nostra vita è un intreccio di reti, sempre più sofisticate, e noi ci muoviamo all’interno di queste griglie. All'interno di queste griglie possiamo essere tracciati e in qualche modo siamo esposti e quindi insicuri e spaventati. 
Il lavoro denuncia anche l’importanza delle reti, intese come infrastrutture che caratterizzano le zone urbane.

### what if — ###
Esprimendosi in una dimensione relativa all'inquinamento ambientale si potrebbe tradurre questo progetto in sensori "leggeri" da applicare nel corpo che in tempo reale dimostrino il livello di inquinamento. Questo potrebbe permetterci di spostarci o di tenere traccia di quanto tempo passiamo in una zona con alte densificazione di inquinamento. 

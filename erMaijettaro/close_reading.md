# Immaterials: Light painting WiFi
## Timo Arnall, Jørn Knutsen and Einar Sneve Martinussen, 2012
- **Cos'è?**
>Immaterials è un'installazione urbana che rende visibile la mondanità cittadina delle reti Wi-fi, solitamente invisibili.
- **Come Funziona?**
>In giro per la città di Oslo sono stati disposti una serie di pali alti 4 metri, ciascuno dei quali dotato di 80 led. Sollecitati indirettamente dagli impulsi della rete Wi-fi i led, disposti sui pali, si illuminano progressivamente, dal basso all'alto, secondo la potenza Wi-fi in quella determinata zona.
- **Cosa significa?**
>Incontrando per le 3 settimane di sperimentazione Immaterials: Light painting WiFi un'abitante di Oslo, cosciente di ciò che l'istallazione rappresenta, deve aver sicuramente riflettuto sull'invasione di reti che ci circonda: chi lasciando questo pensiero con un sorriso e chi rammaricato ed incupito.
- **E se fosse... ?!**
>Questa installazione è pensata per tradurre i dati captati dagli impulsi delle reti in led che si illuminano potendo quindi essere godibile a pieno solo di notte. E se invece che led che si illuminano fossero piccole eliche colorate che girano?! sarebbe sicuramente più ingombrante, dispendioso e fragile ma fruibile anche di giorno.


# The flow towards Europe
## Lucify, 2015
- **Cos'è?**

>The flow towards Europe è una mappa interattiva open source, installata su un sito web, che rappresenta il flusso dei richiedenti asilo politico, in viaggio dall'Africa e il Medio Oriente verso l'Europa.
- **Come funziona?**
>UNHCR, l'agenzia delle Nazioni Unite per i rifugiati, pubblica mensilmente i conteggi dei richiedenti asilo politico sulla base dei dati raccolti dai paesi di destinazione. Questi dati, questi numeri di persone, sono stati tradotti, grazie ai linguaggi React, D3, Pixy, dai progettisti di The flow towards Europe in pallini bianchi che si muovono sovrimpressionati ad una cartina che descrive in outline Europa, Africa e Medio Oriente. Secondo le caratteristiche del dispositivo ogni pallino rappresenta 25 o 50 persone. Ogni pallino ha un punto di partenza (Africa o Medio Oriente) e un punto di destinazione in Europa. Spostando il cursore su un paese della cartina è possibile isolare il flusso interessato da quella nazione e approfondire il dato, espresso in numeri, di immigrati o emigranti. A seconda del paese scelto il numero sarà positivo o negativo.
- **Cosa significa?**
>The flow towards Europe vuole colpire il più possibile l'utente. Vedendo questo intuitivo, rapido e florido flusso di pallini lo spettatore rielabora l'immagine in persone. Questo tipo di figurazione mentale genera in ognuno di noi la propria reazione ma sicuramente non ci lascia indifferenti rispetto ad un dato significativo ben rappresentato.
- **E se fosse... ?!**
>Integrare articoli, report, documenti di approfondimento sul tema sia dal punto di vista dei paesi ospitanti che da quelli di origine chiuderebbe sicuramente alcune vie di interpretazioni ma, se usata eticamente, garantirebbe un'informazione più completa sul perchè di questo flusso. Per fare questo probabilmente bisognerebbe allargare la cartina anche oltre l'Atlantico...


# Monument
## Caleb Larsen, 2006
- **Cos'è?**
> Monument è un'installazione interattiva da interno, museale. Composta da un box trasparente pieno di BB gialli opportunamente lasciati cadere nello spazio.
- **Come funziona?**
> Un software costruito ad hoc per l'occasione legge ogni minuto i titoli delle notizie provenienti da 4.500 diverse fonti di notizie inglesi in tutto il mondo alla ricerca di persone uccise. Un algoritmo analizza i dati e il dispositivo rilascia una pallina gialla per ogni persona uccisa. Circa 20.000 palle cadono ogni mese e si accumulano sul pavimento della Peacock Visual Arts ad Aberdeen, importante galleria scozzese, durante il corso dell'esposizione.
- **Cosa significa?**
> Come i pallini gialli si separano dal resto del gruppo contro la loro volontà, venendo gettati dallo spazio dell'istallazione a quello dell'utenza, anche le persone uccise si sono separati da noi viventi contro la loro volontà. In certi periodi, se il flusso di rilascio fosse particolarmente frequente, l'installazione potrebbe evidenziare un accanimento giornalistico verso la cronaca nera. D'altro canto il BB giallo rimane tale sia nell'installazione che per terra lasciando più vie di interpretazioni, tra le quali che non c'è un'aldilà ma solo una logistica dei morti o che anche quelli che si credono ancora nel gruppo sono già morti come quelli che sono caduti.
- **E se fosse...?!**
> E se invece che leggere i titoli di giornale alla ricerca di persone uccise leggesse altri dati? E se i box di pallini fossero 2, con colori diversi? In tal caso sarebbe possibile confrontare due realtà dell'informazione mostrando quanto chi scrive notizie dia peso più a un argomento che ad un altro. Si potrebbero paragonare le notizie relative a Belen Rodriguez con quelle di cronaca sulle guerre in Africa e Medio Oriente. In tal caso sarebbe bello non entrare nella stanza di caduta ma vederla riempirsi di pallini, è interessante vedere  poi il colore risultante dalla miscelazione nella stanza dei pallini.. tenderà di più a uno o all'altro???

# ***The flow towards Europe***, Lucify, 2015
![Imgur](https://imgur.com/UYSKhGO)<br><br>
- **Cos'è?**
>È una visualizzazione grafica, narrativa, il cui intento è mostrare i flussi migratori dei richiedenti asilo nel tempo, generati dalla crisi dei rifugiati dal 2012 in poi.
- **Come funziona?**
>La visualizzazione è suddivisa in due parti. La prima parte al di sopra si compone di una timeline temporale che scorre autonomamente ma che può al contempo essere navigata e ci mostra un grafico relativo all'andamento dei flussi migratori nel tempo. Questi flussi vengono mostrati intanto nella mappa interattiva al di sotto, ogni punto in movimento rappresenta 25 persone. Passando con il puntatore del mouse su una nazione vengono mostrati i flussi migratori in entrata o in uscita con un forte impatto visivo.
La seconda parte della visualizzazione mostra il totale mensile dei richiedenti asilo e la loro relativa provenienza. Anche qui c'è una prima parte che con uno slider consente di selezionare il mese da visualizzare e una seconda che mostra i flussi, mostrando a sinistra i paesi di provenienza e a destra quelli di destinazione. Le informazioni mostrate sono basate su dati pubblicati mensilmente dal UN Refugee agency.
- **Cosa significa?**
> Vuole far riflettere sulla portata della crisi umanitaria dei giorni nostri rendendo visibile l'invisibile, mostrando i flussi in modo immediato e di impatto.
- **Cosa succederebbe se...**
>Se si potessero stampare i dati visivi in modo da tenere una memoria storica delle migrazioni si potrebbe trovare un modo per sensibilizzare le persone riguardo al problema.
>Se si potessero visualizzare i dati mostrandoli in un luogo pubblico si potrebbe riuscire a sensibilizzare le persone riguardo al problema in maniera forte.
